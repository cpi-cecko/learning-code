Домашна работа по СОЗ - Описание
================================

Цветан Цветанов, 3 курс, ИС, 71473


Система основана на знания за препоръка на книги
------------------------------------------------

Системата ще има за цел да препоръчва книги на определени хора.  Хората могат
да бъдат три основни типа - студенти, бизнесмени и бедняци.  Студентите могат
да са такива, които учат, такива които не учат и основатели на стартъпи.
Студентите, които са основатели на стартъпи са също така и бизнесмени.

Системата ще работи на доста генерализиран принцип - смята се че всеки от трите
типа хора има нужда от определен тип книги като единствено конкретизация се
извършва, когато студент си избира книга, защото имаме няколко типа студенти.
Тази простота се налага поради ограниченото време за изработване на проекта.

Книгите ще се характеризират чрез жанр, достоверност на автора (за литература 
различна от художествената), време за четене и трудност на четене.  Например, 
детската книжка "Мечо Пух", ще има жанр "Роман за деца", време за четене от 
порядъка на 4 часа и трудност на четене 1 от 5.  Спрямо тези характеристики и 
достатъчно налични данни, доста точно би могло да се препоръча набор от книги
за даден човек.
